Chemiczne-ciekawostki
=====================
##ETANOL ...
![ETANOL](http://upload.wikimedia.org/wikipedia/commons/7/7c/Etanol.jpg)
Jedną z najstarszych (starożytna Grecja) znanych reakcji organicznych jest fermentacja zboża i cukru, która prowadzi do otrzymania etanolu. Po dodaniu drożdży do wodnego roztworu cukru, enzymy przekształcają węglowodany w alkohol i CO2.
 W USA rocznie produkuje się ponad 400 mln l etanolu, głównie (w 95 %) metodą katalitycznej hydratacji etylenu. Alkohol stosowany jest przede wszystkim jako rozpuszczalnik.

 Z medycznego punktu widzenia etanol to SUBSTANCJA OSŁABIAJĄCA DZIAŁANIE CENTRALNEGO UKłADU NERWOWEGO (CUN). Działa podobnie jak środnki znieczulające. 
 Wraz ze zwiększaniem stężenia etanolu we krwi następują po sobie objawy:
 - podekscytowanie, wzrost nastroju towarzyskiego,
 - zaburzenie koordynacji,
- utrata równowagi,
- bełkotliwa mowa,
- zanik pamięci (amnezja),
- nudności, 
- utrata przytomności,
- zakłócenie oddychania i rytmu sercowo - naczyniowego
- śmierć :o

 Wartość LD50 etanolu wynosi 10,6 g/kg.

Droga etanolu w organizmie człowieka
 Etanol absorbuje się w żołądku i jelicie cienkim, po czym zostaje szybko rozprowadzony do płynów fizjologicznych i pozostałych narządów. W gruczole przysadki mózgowej hamuje produkcję hormonu, który reguluje przepływ moczu i odwodnienie organizmu. W żołądku stymuluje produkcję kwasu. Zaczerwienienie skóry jest wynikiwm rozszerzenia naczyń krwionośnych i przejścia krwi do naczyń włoskowatych pod skórą. Uczucie gorąca nie oznacza ogrzewania organizmu, ale utratę ciepła z jego powierzchni. 
 Metabolizm etanolu w wątrobie jest związany z jego utlenieniem do:
 1) aldehydu octowego, a następnie do
 2) kwasu octowego
 Etanol i aldehyd octowy są przyczyną fizycznej dewastacji organizmu, pogorszenia się przemian metabolicznych. Najpoważniejszym uszkodzeniom ulega wątroda. 

Oznaczanie stężenia alkoholu we krwi
 W oznaczeniu tym wykorzystuje się łatwość przechodzenia etanolu przez błony płucne, jednolite rozprowadzanie po organizmie i zdolnośc doutleniania.
 Przy pomocy alkomatów mierzy się zawartośc alkoholu w wydychanym powietrzu. Wykorzystuje się zmianę barwy wskaźnika: etanol redukuje pomarańczowy dichromian (VII) potasu do niebieskozielonego związku chromu (III) 
 
 
##CHEMIA w sużbie medycyny

 
###Historia leków roślinnych 

Pierwsze zapiski o roślinach leczniczych pochodzą od starożytnych Sumerów. Odnalezione recepty kapłanów sumeryjskich mówią o takich roślinach, jak babka, lulek, rumianek, szafran, figi i koper. Sporządzano z nich proszki i nalewki, stosowano do kompresów i okładów. Z kolei na tabliczkach glinianych znalezionych w babilońskiej bibliotece królewskiej w Niniwie znalazły się opisy wielu ziół ze wskazaniem chorób, przy których je stosowano, z zaleceniami dotyczącymi ich uprawy, zbioru i przechowywania.



##Aspiryna - ODKRYCIE FELIKSA HOFFMANNA 
![ASPIRYNA](http://upload.wikimedia.org/wikipedia/commons/d/dc/Aspirin-3D-vdW.png)

Ostatnie słowo należało do chemika z firmy Bayer, doktora Feliksa Hoffmanna, który "oczyścił" kwas salicylowy przez jego acetylację, umożliwiając produkcję kwasu acetylosalicylowego w czystej i trwałej formie. W stosunkowo krótkim czasie Aspirin® stała się najlepiej znanym środkiem przeciwbólowym na świecie.



##Sulfonamidy

Sulfonamidy, RSO2NH2, RSO2NHR’, RSO2NR’R’’ (gdzie R, R’, R’’ - grupy arylowe lub alkilowe), sulfamidy, amidy kwasów sulfonowych, kryształy trudno rozpuszczalne w wodzie. Powstają w reakcji chlorków kwasowych lub estrów kwasów sulfonowych z amoniakiem albo pierwszo- lub drugorzędowymi aminami.

Duże znaczenie w lecznictwie mają sulfonamidy, w których grupę R stanowi układ aromatyczny NH2C6H5-, ponieważ hamują one syntezę kwasu foliowego. Wiele sulfonamidów służy jako leki (np.: sulfaguanidyna, sulfacetamid, sulfanilamid, sulfametazyna, sukcynylosulfatiazol), znajdują ponadto zastosowanie w analizie organicznej.




##Wady i zalety

Thalidomid pojawił się na rynku europejskim w 1957 roku i do czasu, kiedy został wycofany z obrotu w grudniu 1961 r., był dostępny, w co najmniej 46 krajach. Reklamowano go jako "cudowny lek" zapewniający "bezpieczny, głęboki sen". Szczególnie chętnie przepisywano go ciężarnym, ponieważ łagodził częste w pierwszych miesiącach ciąży poranne nudności. Po kilku latach okazało się jednak, że preparat był niedostatecznie przebadany. U części zażywających go kobiet dochodziło do uszkodzenia nerwów obwodowych objawiającego się uczuciem mrowienia, pieczenia lub zaburzeniami czucia w kończynach. Najgorsze było jednak działanie leku na płód. Wystarczyłoby kobieta w początkowym okresie ciąży zażyła kilka tabletek, by dzieci rodziły się głuche, ślepe, z rozszczepem podniebienia albo poważnymi defektami kończyn. Co gorsze, okazało się, że thalidomid może też uszkadzać DNA i szkodzić kolejnym pokoleniom. Wśród 380 dzieci, które urodziły ofiary thalidomidu, odsetek deformacji kończyn był pięciokrotnie wyższy niż w populacji ogólnej.

Lek wycofano. Firmy wytwarzające i sprzedające leki zawierające thalidomid jeszcze przez wiele lat płaciły ofiarom terapii gigantyczne odszkodowania.

Badając feralny preparat, naukowcy stwierdzili, że występuje on w dwóch odmianach chiralnych, z których jedna jest jakby lustrzanym odbiciem drugiej. U zwierząt szkodliwa była tylko jedna - prawoskrętna - postać. Lewoskrętny izomer był skutecznym lekiem uspokajającym. Niestety, okazuje się, że nawet, gdy uczonym udało się wyprodukować tylko lewoskrętny thalidomid, odczyn krwi sprawiał, że w organizmie zmieniał się on w "trującą" formę prawoskrętną i nadal siał zniszczenie. Dziś nadal stosuje się thalidomid - okazało się, że jest bardzo skuteczny w leczeniu niektórych nowotworów.



 

##Taksol  

(nazwa chemiczna: paklitaksel) - związek chemiczny otrzymywany z kory cisu (Taxus brevifolia) - jest jednym z leków stosowanych w chemioterapii nowotworów złośliwych, zwłaszcza raka sutka i jajnika. Amerykańscy naukowcy odkryli, w jaki sposób taksol zabija komórki nowotworowe. 

Od dawna wiadomo, że taksol niszczy prawidłową strukturę szkieletu komórki. Cytoszkielet jest utworzony przez skomplikowaną, przestrzenną sieć białkowych rurek (mikrotubul) i włókien (mikrofilamentów i filamentów pośrednich), rozpiętą wewnątrz komórki. W żywej komórce mikrofilamenty i mikrotubule mogą być przebudowywane - podczas różnych procesów życiowych (między innymi w trakcie podziału komórki) odpowiednie podjednostki białkowe są przyłączane albo odłączane do mikrotubul i mikrofilamentów. Taksol uniemożliwia odłączanie się podjednostek białkowych od mikrotubul i w ten sposób stabilizuje szkielet komórki. Prowadzi to do uszkodzenia komórek, szczególnie tych, które szybko się dzielą (nieprawidłowa struktura mikrotubul wrzeciona podziałowego uniemożliwia dokończenie mitozy). 

Teraz wiemy, że oprócz niszczenia cytoszkieletu taksol działa na komórki również w inny sposób. Cząsteczki taksolu łączą się z białkiem Bcl-2, czemu towarzyszy zmiana kształtu tego białka. Białko Bcl-2 uczestniczy w procesie apoptozy (genetycznie zaprogramowanej śmierci komórki): zwiększenie ilości tego białka jest dla komórki sygnałem przeżycia, a "wyłączenie" białka Bcl-2 zwiększa prawdopodobieństwo samobójczej śmierci komórki (patrz: Klucz do mitochondriów). Najprawdopodobniej taksol zmniejsza aktywność białka Bcl-2, co - w połączeniu z uszkodzeniami materiału genetycznego - stanowi dla komórek rakowych sygnał do popełnienia samobójstwa na drodze apoptozy. 

 
